         
           
           
                        
           Leaflet 
           Gebruiksaanwijzing 
           Sloopcode
                                  
                     
                     
         Leaflet ‘Gebruiksaanwijzing Sloopcode’ 
          
         Dit document bevat een korte ‘gebruiksaanwijzing’ over de Code Verantwoord 
         opdrachtgever- en opdrachtnemerschap bij de aanbesteding en uitvoering van 
         sloopwerkzaamheden (hierna: de Sloopcode). Degene van wie u dit document krijgt  
         onderschrijft de doelen en intenties van de Sloopcode. Als ontvanger van dit leaflet  kunt 
         u kennis nemen van de inhoud en bedoeling van de Sloopcode via www.sloopcode.nl 
          
         De Sloopcode beschrijft wat professionele opdrachtgevers, opdrachtnemers en andere 
         betrokken partijen van elkaar mogen verwachten bij de aanbesteding en uitvoering van 
         een sloopproject. Het is feitelijk een ‘omgangsregeling’ voor partijen in de sloopbranche. 
          
         De thema’s in de Sloopcode zijn: 
         1.  Open en zorgvuldig aanbestedingsproces; 
         2.  Voldoende project gerelateerde informatie; 
         3.  Transparantie en prijsvorming; 
         4.  Adequate uitvoering en wederzijds respect. 
          
         Opdrachtgevers, opdrachtnemers en andere betrokkenen kunnen zich committeren aan 
         de Sloopcode via de website door een formulier in te vullen en digitaal te ondertekenen. In 
         enkele muisklikken is dat gebeurd. Op www.sloopcode.nl kunt u zien wie welke 
         organisaties dat al hebben gedaan. U kunt dat ook doen! 
          
         De Sloopcode is bij ondertekening niet juridisch bindend. Juist niet, want de 
         initiatiefnemers willen een zo breed mogelijk draagvlak. 
          
         Voor de opdrachtgever 
         Als u dit document ontvangt, gebruikt u het dan vooral in uw volgende tendering of 
         aanbestedingsproces waarbij sloopwerkzaamheden betrokken zijn. Dat kunt u doen door 
         via www.sloopcode.nl dit leaflet te downloaden en te voegen aan de documentatie die u 
         ter zake publiceert. Uiteraard kunt u dit ook adviseren aan uw uitvoerend advies en/of 
         ingenieursbureau. 
          
         Voor de opdrachtnemer 
         Als u dit document ontvangt, gebruikt u het dan vooral bij de volgende tender- of 
         aanbestedingsprocedure waaraan u wenst mee te doen met uw bedrijf. Dat kunt u doen 
         door op www.sloopcode.nl dit leaflet te downloaden en te voegen bij de stukken die u 
         overhandigt aan uw (potentiële) opdrachtgever. 
          
         Initiatiefnemers van de Sloopcode 
         De Sloopcode is een initiatief van VERAS, de branchevereniging van sloopaannemers en 
         asbestverwijderaars, en enkele toonaangevende advies- en ingenieursbureaus. Zie voor 
         meer informatie www.sloopcode.nl  
          
        
          
       Heeft u vragen? Dan kunt u terecht bij het secretariaat van de Sloopcode, te weten via 
                en via telefoonnummer: 0345-471390 
       info@sloopcode.nl
