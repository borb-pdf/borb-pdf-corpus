                                                                                                                        
                                                                     
                                                                     
                                             Joint Position Paper NIRAS-SCK•CEN 
                                                                     
                                                                     
                                      Geologische berging en geavanceerde nucleaire cycli 
                      
                      
                      
                      
                     Overwegende dat: 
                      
                     •   Elke  menselijke  activiteit  afval  voortbrengt,  inclusief  de  activiteiten  van  de 
                         kernbrandstofcyclus, waaronder de productie van elektriciteit in kernreactoren, en 
                         de  medische,  industriële  en  onderzoeksactiviteiten  waarbij  radio-elementen 
                         worden gebruikt; 
                     •   Radioactief afval veilig moet worden beheerd zolang het een gevaar vormt voor 
                         de gezondheid van de bevolking en het leefmilieu; dat van dit afval het hoog- en 
                         middelactieve en langlevende afval beheerd dient te worden op een schaal van een 
                         miljoen jaar; 
                     •   Omvangrijk onderzoek wordt verricht op internationaal en, in het bijzonder, op 
                         Europees  vlak  om  de  stoffen  die  in  de  kernbrandstofcyclus  gebruikt  worden 
                         optimaal  te  valoriseren,  enerzijds,  en  de  hoeveelheid  en  toxiciteit  van  het 
                         geproduceerde afval te beperken, anderzijds;  
                     •   De brandstofcyclus (inclusief recyclage) ondanks deze inspanningen steeds ultiem 
                         afval zal produceren, dit wil zeggen afval dat niet meer gevaloriseerd kan worden, 
                         noch  door  recyclage,  noch  door  energetische  valorisatie,  en  waaraan  een 
                         eindbestemming zal moeten worden gegeven;  
                     •   Sinds  verscheidende  decennia  omvangrijk  onderzoek  aan  de  gang  is  op 
                         internationaal vlak, om een oplossing te ontwikkelen, te ontwerpen en te evalueren 
                         voor het langetermijnbeheer van hoog- en middelactief en langlevend afval;   
                     •   Diepe geologische berging van dit afval op basis van dit onderzoek internationaal 
                         erkend wordt als een oplossing die de bescherming van mens en leefmilieu kan 
                         verzekeren  over  de  vereiste  lange  tijdsduur;  binnen  10  à  15  jaar  zullen  in 
                         verscheidene Europese landen geologische bergingsinstallaties operationeel zijn; 
                     •   Deze oplossing sinds meer dan dertig jaar wordt bestudeerd in België; 
                      
                                                                                                                 p. 1/2 
                                                                                                                        
                      
                      
                     Stellen NIRAS en het SCK•CEN vast dat:  
                      
                     •   Het  niveau  van  de  wetenschappelijke  en  technische  kennis,  verworven  tijdens 
                         meer dan dertig jaar onderzoek, met name in het ondergronds laboratorium van 
                         Mol,  duidelijk  aantoont,  in  het  huidige  stadium  van  het  onderzoek,  dat  de 
                         geologische berging van hoog- en middelactief en langlevend afval op Belgisch 
                         grondgebied mogelijk is; dat deze kennis bevestigd wordt op internationaal en 
                         academisch vlak;   
                     •   Een omvangrijk onderzoeksprogramma wordt ontwikkeld in het kader van het 
                         internationaal onderzoek inzake geavanceerde nucleaire cycli; dat dit programma 
                         vooral  steunt  op  de  ontwikkeling  van  een  hogeneutronenfluxreactor  (Myrrha-
                         project) en gesteund wordt door de Belgische regering;  
                      
                     Zijn NIRAS en het SCK•CEN van mening dat:  
                      
                     •   De  berging  van  ultiem  hoog-  en  middelactief  en  langlevend  afval  in  diepe 
                         geologische  lagen  een  verantwoordelijke  en  veilige  oplossing  is  voor  het 
                         langetermijnbeheer van dit afval; 
                     •   De bijdrage van het onderzoek inzake geavanceerde kernbrandstofcycli geleidelijk 
                         zal  moeten worden geïntegreerd in het beleid voor het langetermijnbeheer van 
                         radioactief afval en in aanmerking zal moeten worden genomen in het geologisch 
                         bergingsconcept en bij het optimaliseren van de afmetingen van de geologische 
                         bergingsinstallatie; 
                     •   De twee programma’s en de beslissingen die er betrekking op hebben, in het 
                         huidige    stadium     slechts    zeer    weinig     met    elkaar    interfereren;    dat 
                         complementariteiten  en  synergieën  zullen  kunnen  optreden  naargelang  van  de 
                         hoeveelheid en de specificiteit van het afval geproduceerd door de geavanceerde 
                         cycli; 
                     •   De toepassing  van  geavanceerde  nucleaire  cycli  de  noodzaak  van  geologische 
                         berging  van  het  reeds  geproduceerde  ultieme  afval  of  het  afval  waarvan  de 
                         productie gepland is, alsook van het afval dat geproduceerd zal worden door de 
                         geavanceerde cycli, niet volledig zal kunnen wegnemen. 
                      
                                                                                                                 p. 2/2 
