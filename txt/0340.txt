                Bijsluiter: iso-Betadine Tule – 01/2017
                                                     Bijsluiter: informatie voor de gebruiker
                                             iso-Betadine Tule, 10%, geïmpregneerd verbandgaas
                                                                  polyvidonjodium
                Lees goed de hele bijsluiter voordat u dit geneesmiddel gaat gebruiken, want er staat belangrijke
                informatie in voor u.
                Gebruik dit geneesmiddel altijd precies zoals beschreven in deze bijsluiter of zoals uw arts of apotheker u
                dat heeft verteld.
                -    Bewaar deze bijsluiter. Misschien heeft u hem later weer nodig.
                -    Heeft u nog vragen? Neem dan contact op met uw apotheker.
                -    Krijgt u last van een van de bijwerkingen die in rubriek 4 staan? Of krijgt u een bijwerking die niet in
                     deze bijsluiter staat? Neem dan contact op met uw arts of apotheker.
                -    Wordt uw klacht niet minder, of wordt hij zelfs erger? Neem dan contact op met uw arts.
                Inhoud van deze bijsluiter
            1.       Wat is iso-Betadine Tule en waarvoor wordt dit middel gebruikt?
            2.       Wanneer mag u dit middel niet gebruiken of moet u er extra voorzichtig mee zijn?
            3.       Hoe gebruikt u dit middel?
            4.       Mogelijke bijwerkingen
            5.       Hoe bewaart u dit middel?
            6.       Inhoud van de verpakking en overige informatie
                1.     Wat is iso-Betadine Tule en waarvoor wordt dit middel gebruikt?
                Preparaat om de huid te ontsmetten. Bevat jodium (in de vorm van polyvidonjodium), een antisepticum
                dat microben (bacteriën, virussen, schimmels) doodt en infecties voorkomt.
                Indicaties:
                Preventie en behandeling van infecties van de huid die worden veroorzaakt door bacteriën, virussen of
                schimmels, meer bepaald:
                Bescherming en ontsmettende behandeling van wonden en huidaandoeningen waarbij een vetverband
                vereist is, zoals brandwonden en beenzweren.
                2.     Wanneer mag u dit middel niet gebruiken of moet u er extra voorzichtig mee zijn?
                Wanneer mag u dit middel niet gebruiken?
                -    U bent allergisch voor een van de stoffen in dit geneesmiddel. Deze stoffen kunt u vinden in
                     rubriek 6.
                -    U heeft een schildklieraandoening (bevat jodium).
                -    Bij gelijktijdige toepassing van preparaten die kwik, lithium, alkaliën of natriumthiosulfaat bevatten.
                -    Bij vroeggeborenen of kinderen jonger dan 30 maanden.
                Wanneer moet u extra voorzichtig zijn met dit middel?
                Neem contact op met uw arts of apotheker voordat u dit middel gebruikt.
                -    Niet vermengen met een ander geneesmiddel of preparaat voor de huid.
                Leaflet (NL)
                Bijsluiter: iso-Betadine Tule – 01/2017
                -    Niet gebruiken bij kinderen tussen 30 maanden en 5 jaar oud zonder een arts te raadplegen.
                -    Frequente en langdurige toepassing of toepassing op grote huidoppervlakken zonder doktersadvies
                     vermijden.
                -    Elk contact van het product met de ogen vermijden.
                -    Huid die behandeld is met iso-Betadine krijgt een bruin-oranje kleur, die gemakkelijk te verwijderen
                     is met water.
                -    In geval van onderzoek van de schildklier, uw arts op de hoogte brengen van het gebruik van iso-
                     Betadine Tule.
                Gebruikt u nog andere geneesmiddelen?
                Gebruikt u naast iso-Betadine Tule nog andere geneesmiddelen, heeft u dat kort geleden gedaan of
                bestaat de mogelijkheid dat u in de nabije toekomst andere geneesmiddelen gaat gebruiken? Vertel dat
                dan uw arts of apotheker.
                Het is mogelijk  dat het  polyvidonjodiumcomplex reageert  met  bepaalde  eiwitten en bepaalde
                onverzadigde organische stoffen, waardoor de werkzaamheid kan afnemen.
                Gelijktijdig gebruik met preparaten voor wondbehandeling die enzymatische bestanddelen bevatten, 
                vermindert de werking van beide behandelingen.
                iso-Betadine Tule kan reageren met andere geneesmiddelen of producten, vooral degene op basis van
                kwik (risico op vorming van bijtende stoffen), lithium, alkaliën of natriumthiosulfaat.
                Gelijktijdig gebruik van iso-Betadine Tule en bepaalde producten zoals ontsmettingsmiddelen op basis
                van zilver, een oplossing van waterstofperoxide (ook zuurstofwater genoemd) of taurolidine kan de
                werking van beide stoffen verminderen. Voornamelijk bij het gebruik van zuurstofwater moet men enkele
                minuten wachten alvorens iso-Betadine Tule te gebruiken.
                Als iso-Betadine Tule samen of onmiddellijk voor of na octenidine wordt gebruikt op dezelfde of een
                nabijgelegen zone, kunnen de betreffende zones tijdelijk donker kleuren.
                iso-Betadine Tule kan invloed uitoefenen op een onderzoek van de schildklier en op bepaalde bloedtests 
                (zoals meting van de concentratie kalium, fosfaten, urinezuur, enz.) en kan ook interfereren met 
                onderzoek naar de werking van de schildklier.
                Tijdens het gebruik van de oplossing met polyvidonjodium kan de absorptie van jodium door de
                schildklier dalen, wat een invloed kan uitoefenen op verschillende onderzoeken (schildklierscintigrafie,
                bepaling van eiwitgebonden jodium, diagnose met radioactief jodium) en een geplande behandeling van
                de schildklier met radioactief jodium onmogelijk kan maken. Na het einde van de behandeling moet een
                geschikt interval worden voorzien voor er een nieuwe scintigrafie wordt uitgevoerd.
                Waarop moet u letten met eten en drinken?
                Niet van toepassing
                Zwangerschap en borstvoeding
                Bent u zwanger, denkt u zwanger te zijn, wilt u zwanger worden of geeft u borstvoeding? Neem dan
                contact op met uw arts of apotheker voordat u dit geneesmiddel gebruikt.
                iso-Betadine Tule mag tijdens de zwangerschap en de borstvoeding enkel op doktersadvies worden
                aangewend.
                Leaflet (NL)
       Bijsluiter: iso-Betadine Tule – 01/2017
       Leaflet (NL)
               Bijsluiter: iso-Betadine Tule – 01/2017
               Rijvaardigheid en het gebruik van machines
               Niet van toepassing
               iso-Betadine Tule bevat polyvidonjodium.
               Polyvidonjodium is onstabiel bij alkalische pH en wordt geïnactiveerd door natriumthiosulfaat.
               3.     Hoe gebruikt u dit middel?
               Gebruik dit geneesmiddel altijd precies zoals beschreven in deze bijsluiter of zoals uw arts u dat heeft
               verteld. Twijfelt u over het juiste gebruik? Neem dan contact op met uw arts of uw apotheker.
               De aanbevolen dosering is:
               -   Aanbrengen als verband, één of meerdere keren per dag.
               Heeft u te veel van dit middel gebruikt?
               Wanneer u te veel iso-Betadine Tule heeft gebruikt, stop de behandeling en neem contact op met uw
               arts, uw apotheker of het Antigifcentrum (tel. 070/245.245).
               Bent u vergeten dit middel te gebruiken?
               Niet van toepassing
               Als u stopt met het gebruik van dit middel
               Niet van toepassing
               4.     Mogelijke bijwerkingen
               Zoals elk geneesmiddel kan ook dit geneesmiddel bijwerkingen hebben, al krijgt niet iedereen daarmee
               te maken.
               De frequentie van de hieronder opgesomde bijwerkingen wordt gedefinieerd aan de hand van de
               volgende conventie:
                   -Zeer vaak (treedt op bij meer dan 1 op de 10 gebruikers)
                   -Vaak (treedt op bij 1 tot 10 op de 100 gebruikers)
                   -Soms (treedt op bij 1 tot 10 op de 1.000 gebruikers)
                   -Zelden (treedt op bij 1 tot 10 op de 10.000 gebruikers)
                   -Zeer zelden (treedt op bij minder dan 1 op de 10.000 gebruikers)
                   -Frequentie niet bekend (kan met de beschikbare gegevens niet worden bepaald)
               Immuunsysteemaandoeningen:
               Zelden: er kan een overgevoeligheidsreactie van de huid optreden, zoals een allergische reactie na
               contact in de vorm van jeuk, roodheid van de huid of vergelijkbare reacties.
               Zeer zelden: er is melding gemaakt van een veralgemeende allergische reactie met daling van de
               bloeddruk en/of ademhalingsproblemen (anafylactische reactie).
               Endocriene aandoeningen:
               Zeer zelden (bij patiënten met een voorbeschiktheid of met bestaande aandoeningen van de schildklier):
               te sterke werking van de schildklier (hyperthyreoïdie) (soms gepaard met symptomen van tachycardie (te
               snelle hartslag), agitatie of zwelling in de hals (struma)).
               Leaflet (NL)
               Bijsluiter: iso-Betadine Tule – 01/2017
               Frequentie niet bekend  (na langdurig of uitgebreid gebruik van polyvidonjodium): afname van de
               schildklierfunctie (hypothyreoïdie).
               Voedings- en stofwisselingsstoornissen:
               (kunnen optreden na absorptie van grote hoeveelheden polyvidonjodium)
               Frequentie niet bekend: verstoring van de ionenconcentratie, metabole acidose, gewichtsverandering.
               Huid- en onderhuidaandoeningen:
               Zelden: contacteczeem (huidreactie met symptomen zoals roodheid, kleine blaasjes en jeuk)
               Zeer zelden: snelle zwelling (oedeem) van de huid, de slijmvliezen en de onderhuidse weefsels in het
               gezicht (angio-oedeem), netelroos.
               Nier- en urinewegaandoeningen:
               (Kunnen optreden na absorptie van grote hoeveelheden polyvidonjodium (bv. bij de behandeling van
               brandwonden).)
               Frequentie niet bekend: een abnormaal aantal osmotisch actieve deeltjes in het bloed (osmolariteit van
               het bloed), een nierfalen door een acute nierinsufficiëntie.
               Het melden van bijwerkingen
               Krijgt u last van bijwerkingen, neem dan contact op met uw arts of apotheker. Dit geldt ook voor 
               mogelijke bijwerkingen die niet in deze bijsluiter staan. U kunt bijwerkingen ook rechtstreeks melden.
               In België: via het Federaal Agentschap voor Geneesmiddelen en Gezondheidsproducten, Afdeling 
               Vigilantie, EUROSTATION II, Victor Hortaplein 40/40, B-1060 Brussel.
               Website: www.fagg.be.
               E-mail: patientinfo@fagg-afmps.be.
               In Luxemburg: via Direction de la Santé, Division de la Pharmacie et des Médicaments (DPM), Allée 
               Marconi, Villa Louvigny, L-2120 Luxembourg.
               Website: http://www.ms.public.lu/fr/activites/pharmacie-medicament/index.html.
               Door bijwerkingen te melden, kunt u ons helpen meer informatie te verkrijgen over de veiligheid van dit 
               geneesmiddel.
               5.     Hoe bewaart u dit middel?
               Buiten het zicht en bereik van kinderen houden.
               Bewaren bij kamertemperatuur (15°C-25°C).
               Gebruik dit geneesmiddel niet meer na de uiterste houdbaarheidsdatum. Die is te vinden op de verpakking
               na "EXP". Daar staat een maand en een jaar. De laatste dag van die maand is de uiterste
               houdbaarheidsdatum.
               Spoel geneesmiddelen niet door de gootsteen of de wc en gooi ze niet in de vuilnisbak. Vraag uw
               apotheker wat u met geneesmiddelen moet doen die u niet meer gebruikt. Ze worden dan op een
               verantwoorde manier vernietigd en komen niet in het milieu terecht.
               6.     Inhoud van de verpakking en overige informatie
               Welke stoffen zitten er in dit middel?
               -   De werkzame stof in dit middel is polyvidonjodium.
               Leaflet (NL)
                Bijsluiter: iso-Betadine Tule – 01/2017
                -    De andere stoffen in dit middel zijn: macrogol 400 – macrogol 4000 – macrogol 6000 – gezuiverd
                     water.
                Hoe ziet iso-Betadine Tule eruit en hoeveel zit er in een verpakking?
                Met gel geïmpregneerd verbandgaas voor cutaan gebruik.
                Dozen van 5, 10 en 50 kompressen in een individueel zakje.
                Houder van de vergunning voor het in de handel brengen en fabrikant:
                Houder: Meda Pharma NV – Terhulpsesteenweg 166 – 1170 Brussel
                Fabrikant: Meda Manufacturing – Avenue J.F. Kennedy – 33700 Mérignac (Frankrijk)
                Nummer van de vergunning voor het in de handel brengen: BE156615
                Afleveringswijze: vrije aflevering
                Deze bijsluiter is voor het laatst herzien in 01/2017.
                Deze bijsluiter is voor het laatst goedgekeurd in 02/2017
                Leaflet (NL)
